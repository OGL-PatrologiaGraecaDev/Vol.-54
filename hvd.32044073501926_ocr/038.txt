409

ιιιῑιιιιι : nam si viderit nos qui oﬂ'eudimus , et ignomi-
niosi facti sumus, nullamque habemus fiduciam, pau-
lulum excitari, et ad clementiae suae divitias confugere
votentcs , statim precibus annuit, et manum porrigit
jacentibus et lapsos excitat, clamatque dicens: Num-
quid qui cadit, non resurget (Jerem. 8. 4)? Verum
ut etiam ex rebus ipsis discatis quomodo multi per
ν semctipsos orantes id quod cupiebant melius assequi
valuerunt, quam per aliorum preces, Operae pretium
fuerit eos, quibus id contigit, in medium producere,
ut et nos imitemur, et ad aemulationem provocemur.
Audiamus igitur quomodo Chananma illa mulier cum
esset alienigena, et anima valde cruciaretur, ubi vi-
dit Medicum animarum , et Solem iustitia: qui exor-
tus est iis qui sedent in tenebris , accessit ad eum fcr-
vido et alacri studio mota : neque ideo segnior facta,
quod vel mulier, vel alienigena esset : sed omnibus
ν impedimentis repulsis, ut accessit, inquit : Domine,
γ miserere mei, quia ﬁlia mea male a dwmonio torquetur
(.tlattlt. 15. 2‘2). Verum qui scit abscondita cordium ,
tacet et non respondet, neque sermone eam dignatur,
neque miseretur mulieris, quam videbat tanto cum
ejulatu accedere; sed dilfert , volens occultum mulie-
ris thesaurum omnibus manifestum facere. Sciebat
enim reconditam margaritam, quam nos latere nole-
bat : et idcirco differebat . ct nec responso dignaba-
tur, ιιι posteris omnibus mulieris sedulitas magna foret
doctrina. Et vide inell'abilem Dei bonitatem. Ipse
enim , inquit, non respondebat ei ; discipuli autem ,
qui admodum misericordes et benigni esse videban-
tur, non audent manifeste dicere , Da ei quod petit ,
miserere ei, esm ei clemens: sed quid τ Dimitte eam ,
quia clamat post nos (Ibid. υ. 25), quasi dicerent:
Libera nos a molestia, libera nos a clamore quem
excitat. Quid igitur Dominus? Putatis me, inquit,
absque causa tacuisse, et responso eam non fuisse
digttatum? Audite : Non sum missus nisi ad oves quae
perierunt domus Israel (Ibid. v. 9.5). Nescitis, inquit,
afienigenam mulierem esse ? nescitis me vobis jam
praecepisse ne iretis iu viam gentium? Quare igitur
sine examine commiserationem erga eam declaratis ἲ
Considera multifariam Dei sapientiam , quomodo cum
respondere videbatur, mulierem magis perstringebat
quam silendo : et quasi letalem plagam dabat, pro-
vocare paulatim eam volens, ut discerent ignorantes
discipuli, quanta in ea lateret fides. Sedneque sic
tardior negligentiorve facta est visis discipulis nihil
proficientibus , neque dixit intra scmetipsam : Si non
potuerunt illi Dominum pro me exorare , quare ego
frustra sequerer, et continuo instarem? sed quasi
mente ab igne inflammata et succensa , visceribusque
conseissis, accedit adorans, et dicens : Domine, adjuva
nte (Ibid. υ. 25). Ille autem neque sic adjuvat mulie-
rem, sed responsum dat superiore gravius. Non est,
inquit, bonum ut tollatur panis ﬁliorum, et detur caui-
bus (Ibid. υ. 26). Considera , dilecte, et hic admirare
anima: ejus desiderium, et fidem eximiam. Ut audivit
se canem dici , non gravatim tulit, non retrocessit :
sed magno et pio affectu inquit : Etiam, Domine :

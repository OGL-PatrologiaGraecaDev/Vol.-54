655
ἐροῦ μεν,ιάλλ’ ἕτερά τινα νέα καὶ πρόσφατα. Kal γὰρ
ἐπὶ τῆς αἰσθητῆς τραπέζης ἐξ ἐνὸς ὕψου πολλά ἄν τις
ἐδέσματα κατασκευάσειε. Kal τοὺς χρυσοχόους δὲ
ὁρῶμεν ἀπὸ μιᾶς μάζης χρυσίου καὶ [722] ψέλλια,
καὶ περιδέρῤαια, καὶ ἕτερα πολλὰ ποιοῦντας χρυσία.
Εἰ γὰρ καὶ μονοειδὴς ἡ ὕλη, ἀλλὰ ποικίλον ή τέχνη,
καὶ οὐ στενοχωρεῖται τῷ μονοτρόπῳ τῆς ὑποκειμένης
οὐσίας εὐπόριστος οῦσα καὶ πολυμήχανος. Ei δὲ τὰ
ἐνταῦθα τοιαῦτα, πολλῷ μᾶλλον ἡ τοῦ Πνεύ ματος χά-
ρις. Ὅτι γὰρ ποικίλη ταύτης ἡ τράπεζα, καὶ πολύυ
τροπος, καὶ πολυειδὴς, ἄκουσον τοῦ Παύλου λέγοντος·
τῼ μὲν διὰ τοῦ ΙΙνεύματος δίδοται λόγος σοφίας,
ἄλλῳ δὲ λόγος γνώσεως, ἑτέρῳ δὲ πίστις, ἄλλῳ
δὲ χαρίσματα ἰαμάτων, ἀντιλήψεις, κυϐερνήσεις,
γένη γλωσσῶν. Ταῦτα δὲ πάντα ἐνεργεῖ τὸ ἓν καὶ
τὸ αὐτὸ Πνεῦμα, διαιροῦν ὶδιᾳ ἑκάστῳ καθὼς
βούλεται. Ὁρᾷς πῶς ποικίλη; Ol ποταμοὶ πολλοὶ,
ἀλλὰ μία, φησὶν, ή πηγή’ διάφορα τά ἐδέσματα,
ἀλλ’ είς ό ἑστιάτωρ. Ἐπεὶ οὖν τοσαύτη ή τοῦ Πνεύ-
ματος χάρις, μὴ ἀποκάμωμεν. Είδομεν δὲ αὐτὴν
στεῖραν οὖσαν, εἴδομεν αὐτὴν μητέρα γενομένην, εί-
δομεν δακρύουσαν, εἴδομεν χαίρουσαψ συνηλγήσα-
μεν τότε, συνησθῶμεν σήμερον. Οὖτω καὶὸ Παῦλος
ἐκέλευσε, Χαίρειν μετὰ χαιρόντων, καὶ κλαίειν
μετὰ κλαιόντων, Τοῦτο δὲ οὐκ ἐπὶ τῶν συνακμασάν-
των ήμῖν ἀνθρώπων μόνον, ἀλλὰ καὶ ἐπὶ τῶν πάλαι
γεγενημένων ποιεῖν χρή. Kal μή μοι λεγέτω τις ο Nal
τί μοι κέρδος ἀπὸ τῆς Ἀννης ἔσται, καὶτῶν ταύτης
διηγημάτωνς Αἰ τε γὰρ στεῖραι δυνήσονται μαθεῖν,
πῶς ἂν γένοιντο μητέρες’ καὶ αἱ μητέρες εἴσονται
πάλιν, ποῖος παιδοτροφίας ἄριστος ἂν γένοιτο τρόπος.
Οὐ γυναῖκες δὲ μόνον, ἀλλά καὶ ἄνδρες μέγιστα ἀπὸ
τῆς ἱστορίας ταύτης καρπώσονται, παιδευθέντες ήμέ-
ρως πρὸς τὰς αὐτῶν διακεῖσθαι γυναῖκας, κᾶν άπαι-
δίαν νοσῶσι, καθάπερ ὁ Ἐλκανά πρὸς τὴν Ἀνναν
διέκειτο. Οὐ τοῦτο δὲ μόνον, ἀλλά καὶ ἕτερον τούτου
μεῖζον κε ρδανοῦσι, μαθόντες ὄτι δεῖ τοὺς γονεῖς ἄπαν-
τας τῷ Θεῷ τά τεχθέντα τρέφειν παιδία. Μὴ τοίνυν,
ἐπειδὴ χρήματα καὶ ἀργύριον οὐκ ἐστι λαϐεῖν ἀπὸ
τοῦ διηγήματος, ἀνόνητον ἡμῖν εἶναι τὴν ἀκρόασιν
νομίζωμεν, ἀλλά δι’ αὐτὸ μὲν οῦν τοῦτο κερδαλέαν
καὶ ώτέλιμον, ἐπειδὴ οὐ χρυσίον καὶ ἀργύριον, ἀλλ’
ὃ πολλῷ μεῖζον τούτων ἐστὶ, ψυχῆς εὐλάϐειαν, καὶ
τοὺς ἐν τοῖς οὐρανοῖς ἡμῖν δείκνυσι θησαυροὺς , καὶ
διδάσκει πῶς ἅπαντα διακρουσόμεθα κίνδυνον. Χρή-
ματα μὲν γὰρ παρασχεῖν καὶ ἀνθρώποις ῥᾴδιον ⁸ διορ-
θῶσαι δέ φύσιν, καὶ ἀθυμίαν λῦσαι τοιαύτην, καὶ
ὀδύνην ἀνελεῖν , καὶ ψυχὴν ἀναστῆσαι καταπίπτειν
μέλλουσαν, ἀνθρώπῳ μὲν ⁸ οὐδενὶ, τῷ δὲ τῆς φύσεως
Δεσπότῃ μόνῳ δυνατόν. Σὺ δὲ, εί μὲν νόσημα ἀνία-
τον ἔχουσα, καὶ τήν πόλιν περιελθοῦσα ἅπασαν, καὶ
χρήματα δαπανήσασα, καὶ ἰατροῖς χρησαμένη πολ-
λοῖς, καὶ μηδεμίαν εὑροῦσα παραμυθίαν, ἐνέτυχες
γυναικὶ τὸ αὐτὸ παθούσῃ πάθος καὶ ἀπαλλαγείσῃ, οὐκ
ἂν ἀπέστης ἱκετεύουσα, παρακαλοῦσα, δεομένη, ὥστε
πεῖσαι τὸν ἀπαλλάξαντα δεῖξαι ο νυνὶ δὲ όρῶσα Ἀνναν
ἑστῶσαν ἐν τῷ μέσῳ, καὶ τὸ πάθος αὐτῆς ἐξηγουμέο
νην, καὶ τὸ φάρμακον λέγουσαν, καὶ τὸν ἰατρὸν [725]
δεικνύουσαν χωρὶς ἱκετηρίας, χωρὶς παρακλήσεως, οὐ
προσελεύσῃ καὶ λήψῃ τὸ φάρμακον, οὐδὲ ἀκούσῃ τῆς
ἱστορίας μετ’ ἀκριϐείας ἀπάσης; Kal τίνος δυνήσῃ
ποτὲ ἐπιτυχεῖν ἀγαθοῦ; Ἀλλ’ ἕτεροι μὲν καὶ πελάγη

⁸ Colb. unus et Reg. ἀνθρώπων μέν.

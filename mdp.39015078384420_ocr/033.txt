405
μάτων ἠ συνθήκη · ἰδίωμα γὰρ τοῦτό ἐστι τῆς Γραφῆςι
καὶ ἀδιαφόρως οὕτω πολλάκις τίθησι τά ῥήματα ' ὃ δὴ
καὶ νῦν ἐστιν ἰδεῖν. Ἕϐρεξε γὰρ, φησὶ, Κύριος θεῖον
καὶ πῦρ παρὰ Κυρίου ἐκ τοῦ οὐρανοῦ, ἵνα εῖπῃ ὅτι
Κύριος τὴν τιμωρίαν ἐπήγαγε, καὶ οὐ μόνον τὰς πόλεις
κατέστρεψε , καὶ πᾶσαν τὴν περίοικον , καὶ πάντας
τοὺς κατοικοῦντας, ἀλλά καί τὰ ἀνατέλλοντα ἐκ τῆς γῆς
⁴ᾗφάνισεν. Ἐπειδὴ γὰρ οί ταύτην οἰκοῦντες ἅνθρωποι
πολὺν τῆς πονηρίας τὸν καρπὸν ἐπεδείξαντο, διὰ τοῦτο
καὶ τῆς γῆς, φησί, τοὺς καρποὺς ἀχρήστους ἐργάζομαι,
ἵνα καὶ ἐκείνων ἀφανισθέντων αὕτη διηνεκὲς ὑπόμνημα
[HG] γένηται ταῖς μετά ταῦτα γενεαῖς, διὰ τῆς οἰκείας
ἀκαρπίας πάντας διδάσκου σα τῶν ἐνοικησάντων αὐτῇ τὴν
πονηρίαν. Εἶδες ὅσον ἐστὶν ἀρετὴ, καὶ ὅσον κακία, καὶ
πῶς 6 μὲν δίκαιος ἐσώθη, αὐτοὶ δέ ἀξίαν τὴν τιμωρίαν
. ἔδοσαν τῆς πονηρίας; Καὶ ὥσπερ 6 δίκαιος διὰ τὴν οἰ-
κείαν ἀρετὴν καὶτὰς θυγατέρας διέσωσε, καὶτῆς πόλεως
ἐκείνης τὴν καταστροφὴν διεκώλυσεν ο οὕτω καὶ οὗτοι
διά τὴν ὑπερϐολὴν τῆς οἰκείας πονηρίας, οὐ μόνον αὐτοί
ἀπώλοντο καὶ διεφθάρησαν, ἀλλὰ καὶ τὴν γῆν ἄκαρπον
είς τὸ ἐξῆς γενέσθαι παρεσκεύασαν. Kal ἐπέϐλεψεν ἡ
γυνὴ, φησὶν, εις τὰ ὀπίσω, καὶ ἐγένετο στήλη ἁλός.
Ἐπειδὴ γὰρ ἀκούσασα τῶν ἀγγέλων τῶν διαταττομένων
τῷ δικαίῳ, ὥστε μὴ προσέχειν εἰς τὰ ὀπίσω, ἀλλά μετά
πολλῆς τῆς ἐπείξεως τὴν ἀναχώρησιν ποιήσασθαι, παρ-
ήκουσε τῶν ῥηθέντων, καὶ τὸ παραγγελθὲν οὐκ ἐφύλαξε,
διά τοῦτο τῆς οἰκείας ῥᾳθυμίας δίδωσι δίκην.
ζ’. Ἀλλ’ ἡμεῖς ταῦτα ἀκούοντες, πολλὴν τῆς οἰκείας
σωτηρίας τὴν πρόνοιαν ποιησώμεθα, καί τῆς μὲν ἐκείνων
παρανομίας φύγωμεν τὴν μίμησιν · τοῦ δέ δικαίου τού-
του τὴν φιλοξενίαν ζηλώσωμεν καὶ τὴν ἀλλην ἀρετὴν,
ἴνα δυνηθῶμεν καὶ τὴν ἀνωθεν ὀργὴν ἀποκρούσασθαι.
οὐ γάρ ἐστιν, οὐκ ἐστι τὸν μετά σπουδῆς ταύτην μετ-
ιόντα, μὴ πολὺν ἐντεῦθεν κομίσασθαι τὸν θησαυρόν. Καὶ
γάρ οἰ δίκαιοι οὗτοι οὕτω τῆς ἀνωθεν ῥοπῆς ἠξιώθησαν,
καὶ 6 πατριάρχης καὶ 6 Λὼτ, καὶ ἀνθρώπους νομίζοντες
ὑποδέχεσθαι, κατηξιώθησαν καὶ ,ἀγγέλους ὑποδέχεσθαι,
καὶτὸν τῶν ἀγγέλων Δεσπότην. Ἔξεστι καὶ ἡμῖν, ἐὰν
βουλώμεθα, καὶ νῦν αὐτὸν ὐποδέξασθαι. Αὐτὸς γάρ
ἐστιν 6 εἰρηκὼς, ὐ δεχόμενος ὑμᾶς, ἐμὲ δέχεται.
Οὕτω τοίνυν τούς ξένους ὑποδεχώμεθα, καὶ μὴ πρὸς
τὴν τῶν φαινομένων εὐτέλειαν άπίδωμέν ποτε. Ἐνίοτε
γὰρ, εί τοιαύτῃ γνώμῃτά τῆς φιλοξενίας ἐπιδειξώμεθα,
καταξιωθησόμεθα καὶ ἡμεῖς τοιούτους ὑποδέχεσθαι, ἄν·
δρας μὲν νομιζομένους, τῶν ἀγγέλων δὲ τὴν ἀρετὴν
μετιόντας · μόνον μὴ περιεργαζώμεθα, μηδὲ πολυπρα-
γμονῶμεν. ῖνα μὴ διαμάρτωμεν τοῦ θησαυροῦ. Ἐπεὶ
καὶ 6 μακάριος Παῦλος τούτους τοὺς δικαίους αἰνιττό-
μενος, καί διδάσκων ἡμᾶς πῶςοέπέτυχον τοιαύτης ὑπο-
δοχῆς, φησί ο Τῆς φιλοξενίας μὴ ἐπιλανθάνεσθε · διὰ
ταύτης τὰρ ἔλαθόν τινες ξενίσαντες ἀγγέλους.
Τοῦτο γὰρ αὐτοὺς μάλιστα θαυμαστοὺς καὶ μεγάλους
ἀπέδειξεν, ὅτι οὐκ εἰδότες αὐτοὺς, τὴν θεραπείαν ἐπ-
εδείκνυντο. Καὶ ἡμεῖς τοίνυν πίστει καλ¹ εὐλαϐείᾳ τδ
πρᾶγμα μετίωμεν, ἴνα καὶ τοῦ θησαυροῦ ἐπιτυχεῖν δυ-
νηθῶμεν ’ οὗ γένοιτο πάντας ἡμᾶς ἀπολαῦσαι, χάριτί
καὶ φιλανθρωπίᾳ τοῦ Κυρίου ἡμῶν Ἰησοῦ Χριστοῦ, μεθ’
οὗ τῷ Πατρί ἡ δόξα, ἅμα τῷ ἁγίῳ Πνεύματι , νῦν καὶ
ἀεὶ, καί¹ εἰς τοὺς αἰῶνας τῶν αἰώνων. Ἀμήν.
[ιι-1] ΟΜΙΛΙΑ MA’.
Ὤρθρισε δὲ Ἀϐραὰμ τῷ πρωῒ είς τὸν τόπον, οὗ
εἱστήκει ἐναντίον τοῦ Θεοῦ.
α’. Ἡ κατὰ τῆν Σαμαρεῖτιν ὑπόθεσις ἱκανῶς ἡμᾶς χθὲς
et quihilue niss. ἐμπρησμὸν, μέχρι τούτου τὸν λόγον.

S. JOANNIS CHRYSOSTOMI ARCHIEP. CONSTANTINOP.

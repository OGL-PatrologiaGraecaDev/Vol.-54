448

N7
Alioquin cujus rei gratia retudisset partum cognatae,
cujus item gratia dixisset, Quae vocatur sterilis? Plane
per omnia deducebat eam ad credendum annuntiatio-
ni : propterea et tempus dixit, et naturae sterilitatem :
propterea et tempus distulit conceptionis. Non enim
statim a principio ei annuntiatum est, sed praeterito
tempore semestri, ut uteri sarcina conceptionem do-
ceret. Et vide quanta Gabriel utitur solertia. Non enim
in memoriam ei reducit vel Sarram, vel Rebeceam, vel
Rachelem. Quare et quam ob oausam ? Nam ha: quo-
que fuerunt steriles, et vetulae, et magnum miraculum
in illis fuit : sed quia omnes hae narrationes antiqua:
erant, adducit eam ad id quod nuper contigerat, ut
mentem ejus ad credendum provocaret.
Viginti annis perseverat orans Isaac. —-— Sed neces-
sarium est ut ad institutum sermonem redeamus , et
signiﬁcemus justi virtutem, et quomodo precibus
sterilitatem Rebeccae solverit, et vincula naturae su-
peraverit. 2!. Deprecabatur autem, dicit, pro Rebecca
uxore sua, quoniam sterilis erat, et exaudiuit eum Deus.
Non quia mox ita subditur et scriptum est, putes eum
e vestigio et protinus assequutum esse quod optabat
et quaerebat. Nam viginti annis perseveravit orans et
deprecans Deum, et tunc tandem assequutus est quod
desiderabat. Et unde sciemus hoc? Si diligenter per-
curramus qua: in divina Scriptura continentur. Non
enim tempus nobis absconditum est, sed signavit qui-
dem, latenter tamep, ita ut provocet desiderium
nostrum, et ad dignam inquisitionem incitet. Nam
sicut docuit nos annorum numerum quem habuit ⁸
quando Rebeccam duxit, ita et hoc nobis palam fecit.
Erat enim, inquit, Isaac annorum quadraginta, quando
accepit Rebeccam ﬁliam Bathuelis Syri. Didicisti dili-
genter tempus. Deinde postquam dixit: Deprecatus
est Isaac pro uxore sua, quia sterilis erat, ut discamus
annorum numerum, assignavit nobis quot annorum
fuerit lsaac quando nati sunt ei lilii de Rebecca. 26.
Erat enim Isaac , inquit, annorum sexaginta , quando
peperit Rebecca. Si igitur quadraginta annorum erat
quando illam duxit, sexaginta autem quando peperit
uxor, manifestum est eum annis viginti perseverasse
orantem Deum, et uterum Rebecca: inutilem genera-
tioui, idoneum fecisse (a). Vidistis orationis vim,
quomodo et naturam ipsam superet? Hunc omnes
imitemur, et ita in precibus simus assidui, animoque
sobrii et humiles : audiamusque Paulum admonentem
et dicentem: Levantes sanctas manus absque ira et
disceptationibus (l. Tim. 2.8): et studeamus semper li-
berari a perturbatione, ut mens sit in tranquillo ,
maxime autem precum tempore, quando multa nobis
opus est a Deo benignitate. Nam si nos viderit pre-
cari secundum leges ab se positas, statim nobis don‘o-
rum suorum largitatem liberaliter concedet: quod
nobis assequi liceat, gratia et benignitate Domini
nostri Jesu Christi, cum quo Patri sit gloria, honor ,
imperium , simul et sancto Spiritui, nunc et semper ,
et in saecula saeculorum. Amen.
ε Coisl. omittit, quem habuit.
tajAt‘tucdesinit-l‘ocus ille binc,_ut putatur. a Chrysostomo
excerptas in "milia De non evulgandis fratrum peccatis.
scientiam volebat discere.

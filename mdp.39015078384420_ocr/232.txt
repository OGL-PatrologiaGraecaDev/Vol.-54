ἀνθρώπους βλέποντες, οὕτως οἶκαδε ἐπειγόμεθα. Τὸ
γὰρ πεινῇν καταναγκάζει, φησί. Καὶ μὴν τὸ πεινῆν
πειθέτω μένειν ο al μὲν γὰρ ἐμπεπλησμέναι γαστέρες,
κατά τὴν παροιμίαν, τὰς πεινῶσας ἀγνοοῦσιν · αἱ δέ
πεινῶσαι ἐκ τῆς οἰκείας ἀνάγκης καὶ τὴν ἀλλοτρίαν
ἐπιγινώσκουσι ’⁸ μᾶλλον δέ οὐδέ οὕτω δυνατὸν πᾶσαν
αὐτὴν κατιδεῖν. Σὺ μὲν γάρ ἐπὶ παρεσκευασμένην
τρέχεις τράπεζαν, καὶούδέ μικρὸν ἀναμεῖναι ἀνέχῃο
ὀ δὲ πένης ἕστηκε μέχρι τῆς ἑσπέρας αὐτῆς, σπεύδων
καὶ ἐπειγόμενος τὴν ἐφήμερον τροφὴν ἀπαρτίσαι· καὶ
ὀρῶν τὴν μὲν ἡμέραν πληρωθεῖσαν, τὸ δέ ἀργύριον
οὐδέπω πληρωθὲν ἅπαν, τὸ πρὸς τροφὴν ἀρκοῦν ἐφ’
ήμερον, όδυνᾶται καὶ ἐμπίπραται, καὶ μείζονα τῆς
οἰκείας δυνάμεως τολμᾷν ἀναγκάζεται. Διά τοῦτο ἐν
ἑσπέρᾳ σφοδρότερον ήμῖν ἐπιτίθενται, ὀμνύντες, ὀρ-
κοῦντες, θρηνοῦντες, ὀλοφυρόμενοι, τὰς χεῖρας ἐκτεί-
νοντες, μυρία ἕτερα ἀναισχυντεῖν ἀναγκαζόμενοι.
Δεδοίκασι γὰρ μὴ, πάντων cina? ἀναχωρησάντων,
[669] ὼς ἐν ἐρήμῳ, τῇ πόλει πλανᾶσθαι μέλλωσι. Καὶ
καθάπερ οἱ ναυαγίῳ περιπεσόντες ἐν ἡμέρᾳ, ἐπειδὰν
ἐπιλάϐωνται σανίδος, πρὸ τῆς ἑσπέρας τὸν λιμένα
καταλαϐεῖν ἐπείγονται, μήποτε τῆς νυκτὸς ἐπελθού-
σης ἐξω μείναντες χαλεπωτέρου πειραθῶσι τοῦ ναυαο
γίου· οὕτω καὶ οἰ πένητες, καθάπερ ναυάγιον δεδοικό-
τες τὸν λιμὸν, σπεύδουσι πρὸ τῆς ἑσπέρας τὸ πρὸς
τροφὴν αὐτοῖς ἀργύριον ἀρκοῦν συναγαγεῖν, ἵνα μὴ,
πάντων ἀποδημησάντων οἴκαδε, ἔξω τοῦ λιμένος
μείνωσι. Λιμὴν γάρ αὐτοῖς αἰ τῶν ἀντιλαμϐανομένων
χεῖρές εἰσιν.
δ’. Ἦμεῖς δὲ οὔτε ἐν ἀγορᾷ πρὸς τάςῖέκείνων ἐκκα μ-
πτόμεθα συμφορὰς, οὔτε οἴκαδε ἀπελθόντες* ἀλλὰκαὶ
τῆς τραπέζης ἡμῖν παρακειμένης, πολλάκις καὶ μυ·
ρίων γεμούσης ἀγαθῶν (εἴγε ἀγαθά χρὴ καλεῖν, ἀ
ἐπὶ κατακρίσει τῆς ήμῶν ἀπανθρωπίας ἐσθίομεν),
πλὴν ἀλλά καὶ τῆς τραπέζης παρακειμένης, ἀκούον-
τες κάτωθεν διά τῶν στενωπῶν βαδιζόντων ἐκείνων,
καὶ μεγάλα βοώντων ἐν τοῖς ἀμφόδοις, ὀδυνωμένων
ἐν βαθυτάτῳ σκότῳ, ἐν ἐρημία πολλῇ, οὐδέ οὕτως
ἐπικαμπτόμεθα’ ἀλλά καὶ ἐμπλησθέντες, καὶ πρὸς
ὕπνον βαδίζοντες, καὶ ἐν ἐκείνῳ πάλιν τῷ καιρῷ με·
γάλα κάτωθεν ὀδυρομένων ἀκούοντες, ῶσπερ κυνὸς
λυττῶντος, ἀλλ’ οὐκ ἀνθρωπίνης ἀκούοντες φωνῆς
οὕτω παρατρέχομεν· καὶ οὔτε πρὸς τὸν καιρὸν ἐπι-
στρεφόμεθα, ὅτι ἀωρὶ λοιπὸν τῶν νυκτῶν καθευδόν·
των ἁπάντων ἐκεῖνος ὀδύρεται μόνος, οὔτε πρὸς τὸ
κοῦφον τῆς αἰτήσεως, ὅτι ἀρτου πλέον οὐδὲν ήμᾶς
ἀπαιτεῖ, ἢ ἀργύριον ὀλίγον, οὔτε πρὸς τὸ μέγεθος τῆς
συμφορᾶς, ὅτι λιμῷ παλαίει διηνεκεῖ, οὐτε πρὸς τὴν
ἐπιείκειαν τοῦ ἰκέτου , ὅτι τοσαύτῃ κατεχόμενος
ἀνάγκη, οὐ πρὸς τὰς θύρας ἐλθεῖν, οὐκ ἐγγὺς γενέσθαι
τολμᾷ, ἀλλά, κάτωθεν ἐκ πολλοῦ τοῦ διαστήματος
ποιεῖται τὴν ἱκετηρίαν. Κᾶν μὲν λάϐῃ, μυρίας δίδωσι
τὰς εὐχάς· ἀν δέ μὴ λάϐῃ , οὐδὲ οὕτω πικρὸν ἐκϐάλ-
λει ῥῆμα, οὐδὲ λοιδορεῖται κα¹ι βλασφημεῖ τοὺς δυνα-
μένους δοῦναι, καὶ μὴ παρέχοντας⁷ ἀλλ’ ῶσπερ τις
ὑπὸ δημίου τινὸς ἐπὶ κόλασιν ἀγόμενος ἀφόρητον,
εἶτα τοὺς παριόντας ἅπαντας παρακαλῶν, ἱκετεύων,
καὶ μηδεμιᾶς τυγχάνων ἀντιλήψεως, μετά πολλῆς

605

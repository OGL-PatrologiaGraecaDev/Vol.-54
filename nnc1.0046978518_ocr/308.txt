681
65⁷2

ceam, cupiens occidere. Et hujusmodi mercedem illi
pro susceptis periculis reposuit. quue fecit non uno
die, sed saepius. At sanctus ille post haec omnia per-
severavit curare regis negotia, proque salute illius
suscipere pericula, et in acie stare in praeliis omni-
bus, suoque periculo servare trucidatorem suum:
denique nec dictis, nec lactis contristavit immitem
illam feram, sed concessit in omnibus dictoque au-
diens fuit : cumque victoria: pratmium non accepis-
set, sed omnium illorum periculorum mercede frau-
datus esset, ne verbo quidem expostulavit umquam,
non cum militibus, non cum rege, quod haec non ges-
sisset spe mercedis , supernam exspectans retribu-
tionem. Nec id solum est admiratione dignum, quod
non poposcit prmmium, sed quod etiam cum daretur,
ob eximiam animi modestiam recusavit. Siquidem
posteaquam Saul, omnia molitus, et omnibus tentatis ,
non potuit illum interﬁcere, consuit illi dolum per
nuptias, ac novam quamdam dotis ac dotalium for-
mam commentus est. Non enim cupit, inquit, rex do-
tem, sed ut centum pneputia exsolvat ab hostibus regis
(1. Reg. 18. 25). Id est : Occide mihi, inquit, centum
viros, atque hoc erit mihi dotis vice. Haec autem dice-
bat, cupiens illum obtentu conjugii hostibus objicere.
4. Nihilo secius David pro sua modestia res testi-
maus, recusavit coniugium, non deterritus periculis,
aut hostium metu, sed quod existimaret sese indi-
gnum afﬁnitate regia; atque his verbis respondit ad
servos illius : An leve est in oculis vestris me facere ge-
nerum regis, cum ego sim vir humilis ac nullius pretii
(1 Reg. 18. 25)? Atqui debebatur hoc honoris, ac
merces et pensatio laborum : verum usque adeo cor
habebat contritum, ut post tot res cum laude gestas ,
post adeo Splendidam victoriam, post expressam pro-
missionem, indignum se judicaret, qui debitam reci-
peret mercedem, idque cum denuo esset se periculis
objecturus. Posteaquam autem hostes devicerat , ac
ﬁliam regis acceperat, rursus Psallebat David, et quie—
rebat Sail eum lancea percutere, et percussit: David
autem declinavit; et hasta impacta est parieti ( 1 Reg.
19. 9. 10). Quem non ista vel apprime philosophum
ad iracundiam excitassent? quis, etsi nulla alia ad-
fuisset causa, saltem ut securitatem sibi pararet, in-
juste insidiantem non occidisset? Neque enim id ho-
micidium fuisset, sed modum a lege praescriptum
mansuetudine superasset. Nam illa oculum pro oculo
jussit eli‘odere (Exod. 21. 24) : hic autem licet occi-
disset, pro tribus homicidiis unum exacturus fuisset ,
pro tribus, inquam, homicidiis, nulla probabili de
causa tentatis. Nihil tamen borum tentavit David. sed
potius habuit fugere, et a patriis aedibus exsulare,
atque erronem profugumque agere, et in caiamitate
sibi necessarium parare victum, quam regi taedis oc'
casionem dare. Nec enim eo spectabat, ut seipsum ul-
cisceretur, sed ut illum ab eo morbo liberaret. Hanc
ob causam ab oculis inimici subduxit sese, ut seda-
ret tumorem, contraheretque ardorem ulceris et in-
vidiam mitigaret. Satius est, inquit, me miserum es-
se, innumeraque pati acerba, quam hunc apud Deum

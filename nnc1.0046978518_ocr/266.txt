μῆκος τῆς λύπης, οὐ δύο καὶ τρεῖς ἡμέραι, οὐδὲ
εῐκοσι καὶ ἑκατὸν, οὐδὲ χίλιαι καὶ δὶς τοσαῦται ο ἀλλ’,
Ἐξ ἱκανοῦ, φησὶν, ἐτη πολλά λυπουμένη καὶ ὀδυ-
νωμένη ἦν ἡ γυνή · τοῦτο γάρ ἐστι τὸ, Ἀπὸ ἱκανοῦ ·
καὶ ὅμως οὐκ ἀπεδυσπέτησεν, οὐδὲ ἤλεγξεν αὐτῆς
τὴν φιλοσοφίαν τοῦ χρόνου τὸ μῆκος, οὐδὲ τὰ ὀνείδη
καὶ αἱ λοιδορίαι τῆς ἀντιζήλου, ἀλλ’ ηὔχετο συνεχῶς
καὶ ἱκέτευε· καὶ⁴ τὸ δὴ μεῖζον ἁπάντων, καὶ ὂ μά-
λιστα δείκνυσιν αὐτῆς τὸν περὶ τὸν Θεὸν πόθον, ὅτι
οὐχ ἁπλῶς αὐτὸ τοῦτο τὸ παιδίον κτήσασθαι ἐπεθύ-
μει, ἀλλά καρπὸν ἀναθεῖναι τῷ Θεῷ, καὶ τῆς οἰκείας
γαστρὸς ἀπάρξασθαι, καὶ τῆς καλῆς ταύτης ὑποσχέ-
σεως λαϐεῖν τὸν μισθόν. Πόθεν τοῦτο δῆλον; Ἐκ τῶν
μετά ταῦτα ῥημάτων. Ἵστε γὰρ δήπου πάντες, ὅτι
ταῖς γυναιξὶ διὰ τοὺς ἄνδρας μάλιστα ἀφόρητον ή
ἀπαιδία. Πολλοὶ γὰρ τῶν ἀνθρώπων οὕτως ἀλόγως
διάκεινται, ὡς ταῖς γυναιξὶν ἐγκαλεῖν, ἐπειδὰν μή
τίκτωσιν, οὐκ εἰδότες ὅτι τὸ τεκεῖν ἄνωθεν ἔχει τὴν
ἀρχὴν, ἀπὸ τῆς τοῦ Θεοῦ προνοίας, καὶ οὔτε γυναι-
κὸς φύσις, οὔτε συνουσία, οὔτε ἄλλο οὐδὲν αὐταρκὲς
πρὸς τοῦτό ἐστιν. Ἀλλ’ ὅμως, καίτοι γε εἰδότες ὃτι
ἀδίκως ἐγκαλοῦσιν, ὀνειδίζουσι, καὶ ἀποστρέφονται
πολλάκις, καὶ οὐχ ήδέως πρὸς αὐτὰς ἔχουσιν.
ε’. Ἵδωμεν τοίνυν καὶ⁸ ἐπὶ ταύτης τῆς γυναικὸς εἱ
τοῦτο συνέϐαινεν. Ἂν μὲν γὰρ ἴδῃς αὐτὴν καταφρο-
νουμένην, ἀτιμαζομένην, ὑϐριζομένην, παρῥησίαν
οὐκ ἔχουσαν πρὸς τὸν ἄνδρα, οὐδέ πολλῆς ἀπολαύου-
σαν τῆς εὐνοίας, δυνήσῃ στοχάσασθαι, ὅτι διὰ τοῦτο
ἐπεθύμει παιδίου, ἵνα παρῥησίαν ἔχῃ καὶ ἐλευθερίαν
πολλὴν, καὶ ποθεινοτέρα γένηται τῷ ἀνδρί. Ἂν δὲ
τούναντίον ἅπαν εὕρῃς, αὐτὴν τῆς τὰ παιδία ἐχούσης
μᾶλλον ἀγαπωμένην, καὶ πλείονος ἀπολαύουσαν εὐ-
νοίας, εὔδηλον ὅτι οὐ δι’ ἀνθρώπινόν τι, οὐδ’ ἴνα τὸν
ἄνδρα ἐπισπάσηται μᾶλλον, ἐπεθύμει παιδίου, ἀλλὰ
διὰ τὴν εἰρημένην αἰτίαν. Πόθεν οὗν τοῦτο δῆλον;
[707] ’Ἄκουσον αὐτοῦ τοῦ συγγραφέως αὐτὸ λέγον-
τος· οὐδὲ γὰρ ἁπλῶς αὐτὸ τέθεικεν, ἀλλ’ ἵνα τῆς
γυναικὸς μάθῃς τὴν ἀρετήν. Τί οὖν οὗτός φησιν;
Ἠγὰπα γὰρ ὁ Ἐλκανὰ τὴν Ἅνναν ὑπὲρ τὴν Φε-
νάνναν. Εἶτα μετά ταῦτα ἰδὼν αὐτὴν οὐκ ἐσθίουσαν,
ἀλλά κλαίουσαν, φησί· Τί ἐστι σοι, ὅτι κλαίεις; καὶ
ἵνα τί οὐκ ἐσθίεις; καὶ ἵνα τί τύπτει σε ἠ
καρδία σου; οὐκ ἀγαθὸς ἐγώ σοι ὑπὲρ δέκα τέ-
κνα; Ὁρᾷς πῶς αὐτῆς ἐξήρτητο, καὶ ὑπὲρ ἐκείνης
ἤλγει πλέον, οὐ διὰ τὸ μὴ ἔχειν παιδία, ἀλλὰ διὰ τὸ
ὁρᾷν ἀθυμοῦσαν αὐτὴν καὶ περιοδυνίᾳ κατεχομένην;
Ἀλλ’ ὅμως οὐκ ἔπεισεν αὐτὴν ἀποστῆναι τῆς ἀθυ-
μίας. Οὐ γὰρ δι’ αὐτὸν ἐζήτει τὸ παιδίον, ἀλλ’ ἵνα
τινὰ καρπὸν ἐπιδείξηται τῷ Θεῷ. Καὶ ἀνέστη, φησὶ,
μετά τὸ φαγεῖν αὐτοὺς ἑν Σηλὼμα, καὶ μετὰ τὸ
πιεῖν, καὶ κατέστη ἐνώπιον Κυρίου. Οὐχ ἁπλῶς
οὐδὲ τοῦτο εἴρηται, ὅτι Μετὰ τό φαγεῖν καὶ πιεῖν·
ἀλλ’ ἵνα μάθῃς, ὅτι τὸν καιρὸν, ὃν ἀνέσεως ’έτεροι
καὶ ἀδείας ποιοῦνται, τοῦτον εὐχῆς καὶ δακρύων
ἐποιεῖτο καιρὸν, διὰ τὸ σφόδρα νήφειν καὶ ἐγρηγο-
ρέναι. Καὶ κατέστη ἐνώπιον Κυρίου· καὶ Ἠλεὶ ό
ἱερεὺς, φησὶν, ἐκάθητο ἐπὶ τοῦ δίφρου ἐπὶ τῶν
9.11631- ναοῦ Κυρίου. Οὐδὲ τοῦτο ἁπλῶς εἴρηται, ὅτι
. ὁ Ἠλεὶ ὁ ἱερεὺς ἐκάθητο ἐπὶ τῶν φλιῶν ναοῦ
Κυρίου· ἀλλ’ ὑπὲρ τοῦ δεῖξαι τὴν θερμότητα τῆς
γυναικός. Καθάπερ γὰρ χήρα πολλάκις γυνὴ ἀπρο-
στάτευτος οὖσα καὶ ἕρημος, ἐπηρεαζομένη, πολλὰ
17

⁸ Σιλώμ Reg. et Colb. unus.
PATROL. Gn. LIV .

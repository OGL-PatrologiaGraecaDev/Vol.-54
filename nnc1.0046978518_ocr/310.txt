μέλλοντα ἄνελε, ἵνα μὴ μείζονα καὶ χαλεπώτερα
ὑποστῶμεν κακά. Ταῦτα γὰρ εἰ καὶ μὴ τοῖς ῥήμασιν
ἔλεγον, ἀλλ’ ὅμως κατι διάνοιαν ἐλογίζοντο καὶ
ταῦτα, καὶτούτων πλείονα ἕτερα.
ε’. Ἀλλ’ οὐδὲν τούτων 6 δίκαιος ἐκεῖνος ὑπελογίζετο,
ἀλλ’ εἰς ἓν ἕϐλεπε μόνον, ὅπως τὸν τῆς ἀνεξικακίας
ἀναδήσασθαι δυνηθῇ στέφανον, καὶ φιλοσοφῆσαι φι-
λοσοφίαν τινά καινοτέραν καὶ παράδοξον. Οὐδὲ γάρ
ἦν οὕτω θαυμαστὸν, εί μόνος ὣν καὶ καθ’ ἐαυτὸν
ἐφείσατο τοῦ λελυπηκότος, ὼς νῦν παράδοξόν ἐστιν,
ὅτι παρόντων ἐτέρων αὐτῷ τοῦτο ἐποίησεν. Ἦ γὰρΔ
τῶν στρατιωτῶν ἐκείνων παρουσία διπλοῦν ἐγίνετο
τῇ φιλοσοφίᾳ τὸ κώλυμα. Πολλάκις γοῦν αὐτοὶ κρί-
ναντες ὀργὴν ἀφεῖναι, καὶ συγχωρῆσαι τά πεπλημ-
μελημένα τινὶ, ἐπειδὰν ἴδωμέν τινας παροξύνοντας
καὶ διεγείροντας , τὴν ἡμετέραν καταλύομεν κρίσιν,
τοῖς ἐκείνων παραπειθόμενοι λόγοις. Ἀλλ’ 6 μακάριος
ἐκεῖνος τοῦτο οὐκ ἔπαθεν, ἀλλά καὶ μετά τὴν παραί-
νεσιν καὶ τὴν συμϐουλὴν ἔμενε τὴν οἰκείαν διατηρῶν
ψῆφον. Καὶ οὐ τοῦτο μόνον ἐστὶ τὸ θαυμαστὸν, ὅτι
οὔτε ταῖς παρ’ ἐτέρων παρετράπη συμϐουλαῖς, οὐδ’
ὅτι αὐτοὺς οὐκ ἔδεισεν, ἀλλ’ ὅτι καὶ ἐκείνους τὰ αὐτὼ
αὐτῷ φιλοσοφεῖν παρεσκεύασε. Μέγα μὲν γὰρ τὸ καὶ
αὐτόν τινα τῶν οἰκείων περιγενέσθαι παθῶν· πολὺ
δέ μεῖζον τὸ καί ἐτέρους δυνηθῆναι πεῖσαι, τὴν αὐτὴν
αὑτῷ κτήσασθαι γνώμην· καὶ ἐτέρους, οὐκ ἐπιεικεῖς
ἀνθρώπους καὶ μετρίους, ἀλλὰ στρατιώτας καὶ πολε-
μεῖν μεμαθηκότας, καὶ τοῖς πολλοῖς ἀπεγνωκότας
πόνοις, καὶ μικρὸν ἀναπνεῦσαι ἐπιθυμοῦντας. καὶ £1-
5m; ὅτιτῶν κακῶν ή λύσις πᾶσα ἐν τῇ τοῦ πολε·
μίου σφαγῇ τότε ἔκειτο· οὐ μόνον δέ λύσις κακῶν,
ἀλλὰ καὶ μυρίων κτῆσις ἀγαθῶν · οὐδὲν γὰρ ἐκώλυεν,
ἐκείνου σφαγέντος, ἐπι τοῦτον εὐθέως διαϐῆναι τὴν
βασιλείαν. Ἀλλ’ ὅμως τοσούτων ὄντων τῶν παροξυ-
νόντων τοὺς στρατιώτας, ἴσχυσεν 6 γενναῖος ἐκεῖνος
πάντων περιγενέσθαι τούτων, καὶ πεῖσαι φείσασθαι
τοῦ πολε μίου.
’Ἄξιον δέ καὶ αὐτῆς ἀκοῦσαι τῶν στρατιωτῶν τῆς
συμϐουλῆς· ὴ γὰρ κακουργία τῆς παραινέσεως τὸ
στερρὸν καὶ ἀπερίτρεπτον τῆς τοῦ δικαίου δείκνυσι
γνώμης. Οὑδέ γὰρ εἶπον· Ἰδοὺ 6 μυρία σε διαθεὶς
κακὰ , ὁ τῆς σφαγῆς ἐπιθυμήσας τῆς σῆς, ὁ περιϐα-
λὼν ἡμᾶς τοῖς ἀνηκέστοις δεινοῖς · ἀλλ’ ἐπειδὴ συν-
εἶδον ὅτι πάντων τούτων ὑπερεώρα , καὶ τῶν εἰς αὑ·-
τὸν ἡμαρτημένων οὐ πολὺν ἐποιεῖτο τὸν λόγον, ἄνω-
θεν αὑτῴ τὴν ψῆφον φέρουσιν, '0 Θεὸς αὑτὸν παρ-
έδωκε, λέγοντες , ἵνα τὴν ἐκεῖθεν αἰδεσθεὶς κρίσιν
ἑτοιμότερον ἐπὶ τὴν σφαγὴν ἔλθῃ. Μὴ γὰρ σαυτὸν
ἐκδικεῖς; φησί. Τῷ Θεῴ διακονῇ καὶ ὑπηρετεῖς , καὶ
τὴν ἐκείνου ψῆφον κυροῖς. Ἀλλ’ ὅσῳ ταῦτα ἔλεγον,
τοσούτῳ μᾶλλον ἐφείδετο. ’ᾘδει γὰρ τοῦτο, ὅτι 6
[756] Θεὸς αὑτὸν αὐτῷ παρέδωκεν, ἵνα πλείονος εὑ-
δοκιμήσεως αὑτῷ παράσχῃ πρόφασιν. Καὶ σὺ τοίνυν,
ὅταν ἴδῃς τὸν ἐχθρὸν εἰς τὰς χεῖρας ἐμπεσόντα τὰς
σὰς, μὴ νόμιζε τιμωρίας, ἀλλὰ σωτηρίας εἶναι καιρὸν
ἐκεῖνον. Διά τοῦτο τότε μάλιστα φείδεσθαι δεῖ τῶν

£35


19 PR.’EFATi0 GENERALIS IN HANC EDITIONEM. 20
adhibuerit, alia inemendata reliquit, alia etiam haud satis apte vel perperam mutavit. Nos
tercenta circiter loca vel certa emendatione restituere, vel ad meliorem lectionem revocare
potuimus. Praeterea ex tot tantisque diversae originis codicibus simul collatis, quorum dis-
’ tinctam notitiam dabimus in praefatione ad Sermones, deteximus corrigendum ordinem iu
nonnullis sermonibus perturbatum; dividendos duos sermones qui in unum coaluerant;
amovendum sermonem Leoni perperam tributum ab omnibus, nec non alium eidem a Ques-
nello ex suo codice afﬁctum; alium vero, quem iste Leoni detraxit, restituendum; alia-
que plura manuscriptorum ope prmstitimus, ut ex admonitionibus atque annotationibus pa-
tebit.
VIII. In Epistolis similia frequentius 'detegentur. Correctiones non paucae nec leves iden-
tidem occurrent; et in his chronologia aliquot Epistolarum restituta,ordo omnium immutan-
dus fuit. Quasdam Epistolas in dubium a Quesnello vocatas, et nonnulla ab eodem expuncta,
adjuvantibus praesertim mss. libris, vindicare licuit.
IX. Non pauca ille tum in Sermonibus, tum in Epistolis mutavit nullo allegato codice, et
ne indicata quidem veteri lectione; quod arbitrariae correctionis vel corruptionis suspicionem
nonnullis injecit. Hanc quidem censuram ut ille prmcluderet, in generali praefatione, num.
7, factum ultro fateri non dubitans, hanc duplicem quasi rationem subjecit: Sazpe' hos (codi-
ces,) omisi recensere, cum vzdelz'cet indubitata: certitudinis est emendatio, et ad eam codices
omnes conspirant. Sed neutra satis idonea visa est. Cum enim de apertis erroribus amanuen-
sium vel typographorum non agitur, uti plerumque in locis a Quesnello emendatis non agi-
tur, tunc lectiones quae antea vulgatis non malum sensum referentibus supposita: fuere, in-
dubitataa certitudinis dici nequeunt. Generalis porro Quesnelli propositio de conspiratione
omnium codicum, si fallax nonnumquam inventa est, cum de hac vel illa lectione abs se
inducta scripsit, Ita omnes codices; quam ﬁdem meretur in iis locis, in quibus emendandis
nullam codicum mentionem facit? Neque vero idcirco afﬁrmandum est eum, ubi nihil citat,
vulgatum textum ex arbitrio mutasse vel corrupisse. Id videri potest iis qui solos codices
contulerunt posteriorum collectionum, ex quibus vulgati prodierunt. Nos vero antiquiora
et praestantiora exemplaria nacti, diligenti horum collatione discernere ac dijudicare potuimus,
quae ille loca non arbitraria, nec perperam emendavit; unde emendationes ipsas retinentes,
citatis.manuscriptis ﬁrmabimus. Lectiones vero quas vel nullo antiquo libro probatas, vel so-
lis int‘erioris notae mss. sutl‘ultas invenimus, restituta veteri lectione, vel alia nova ex ﬁde
meliorum codicum, jure censuimus expungendas; in quo aliquando lectionem ab illo induc-
tam, nullius antiqui libri facta mentione, libenter retinuissemus, si ille alicujus optimi codi-
cis auctoritatem protulisset.
Χ, Cum autem in hac nostra editione omittenda non iuerint opera quae Leoni Quesnellus
attribuit, vel suae editioni inserenda judicavit, in his quoque recolendis ad manuscriptorum
fidem multa invenimus corrigenda, et nonnulla etiam supplenda, ut manifestum ﬁet praeser-
tim in libris de l’ocatz'one omnium gentium, et in Codice Canonum et Constitutionum aposto-
licae sedis, in quo postremo edendo ille codicem recentiorem et mendosum plerumque secu-
tus est.
XI. Quoad inedita non solum in nostris mss. exemplaribus eas fere omnes Epistolas, et
multis in locis emendatiores invenimus, quas ex Grimanico Quesnellus vulgavit, verum
etiam ex insigni codice Ratisponensi tres alias novas Leonis Epistolas proferemus in lucem, ex
Vaticano autem unam Graecam Anatolii Constantinopolitani episcopi ad Leonem nostrum,
quae ad Eutychianam historiam illustrandam plurimum conferunt. Aliquot praeterea Epistolas
Graeca: interpretationis antiqum ex eodem Vaticano codice eruimus, quas publici juris facere
quantum intersit, in praefatione ad Epistolas ostendetur, num. 5L lntegram actionem con-
cilii Chalcedonensis, quae in gratiam epistolae 93 Leonis habita, nondum in lucem prodiit,
nobis suppeditarunt duo Graeci codices Veneti S. Marci, cum quibus etiam valde utiliter ad
plura loca emendanda, Antonio Zanetto opitulante, contulimusGraecam editionem multarum
Epistolarum, quae licet versiones sint, nostra: tamen editioni inserendas fuerunt. Alia actio
ejusdem concilii in causa Domni Antiocheni, in qua pontiﬁcia Leonis auctoritas commenda-
tur, ex ms. antiquissimo olim Veronensi, nunc autem Vaticano eruta edetur, et iu suo lu-

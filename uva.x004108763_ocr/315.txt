σοφίαν σχεδὸν τὴν ἀνθρωπίνην ύπερϐαίνουσαν φύσιν,
καὶι τῆς ἄνωθεν δεομένην ῥοπῆς , καὶ μικροῦ περι-
τραπέντα πρὸς τὴν σφαγὴν, εὔχεται λοιπὸν, ὥστε
καθαράν τὸν Θεὸν αὐτῷ διατηρῆσαι τὴν χεῖρα. Τί
ταύτης γένοιτ’ ἂν τῆς ψυχῆς ἡμερώτερον ; Ἆρα ἄν·
θρωπον ἔτι τοῦτον ἐροῦμεν, τὸν ὲν ἀνθρωπεία φύσει
πολιτείαν ἀγγελικὴν ἑπιδειξάμενονς Ἀλλ’ οὐκ ἂν
ἀνάσχοιντο οἱ θεῖοι νόμοι. Τίς γάρ ἂν, είπέ μοι, τα-
χέως ῑλοιτο τοιαύτην εὐχὴν εὔξασθαι τῷ Θεῷς Τί
λέγω, τοιαύτην; Μὴ κατεύξασθαι μὲν οὖν τοῦ λελυ⁹
πηκότος τίς ἂν ράδιως ὑπομείναις Καὶ γάρ είς
τοῦτο θηριωδίας ὲληλάκασιν οί πολλοὶ⁵ τῶν ἀνθρώπων,
ῶς, ἐπειδάν ἀσθενήσωσι, καὶ μηδὲν δυνηθῶσι κακὸν
ποιῆσαι τὸν λελυπηκότα, αὐτὸν ἐπὶ τὴν ἄμυναν κα-
λεῖν τὸν Θεὸν, καὶ παρακαλεῖν δοῦναι αὐτοῖς ιπεξελ-
θεῖν τοῖς ἠδικηκόσιν. Οὗτος δὲ ῶσπερ bc διαμέτρου
πᾶσιν ἐκείνοις καὶ⁵ άπεναντίας ποιούμενος τὴν εύχὴν,
παρακαλεῖ μὴ δοῦναι ἐπεξελθεῖν, οὕτω λέγων· Μή
μοι γένοιτο παρὰ Κυρίου, ἐπενεγκεῖν τὴν χεῖρά
μου ἐπ’ αὐτὸν, ('0; περὶ υίοῦ τοῦ πολεμίου διαλεγό-
μενος. ὡς περὶ γνησίου παιδός.
Καὶ οὐ μόνον ἐφείσατο, άλλά καὶ ἀπολογίαν τὴν
ὑπὲρ αὐτοῦ συντίθησι. Καὶ ὅρα πῶς συνετῶς καὶ
σοφῶς. Ἐπειδὴ γὰρ τὸν βίον αὐτοῦ διερευνώμενος, κού-
δὲν εὕρισκεν ἀγαθον, οὐδὲ εῖχεν είπεῖν,ὃτι Οὐκ ἠδίκηο
μαι παρ’ αὐτοῦ, ούδζ ἔπαθον κακῶς (ἔμελλον γάρ ἀντι-
φθέγγεσθαι τούτοις οί στρατιῶται παρόντες, οἱ τῇ πεί-
ρᾳ μαθόντες αὑτοῦ τὴν πονηρίαν), περιέρχεται ἐτέρω-
Οεν ζητῶν ἀπολογίαν εὐπρόσωπον εὑρεῖν. Εἶτα οὐκ
ἔχων άπὸ τοῦ βίου, οὐδὲ ἀπὸ τῶν ἔργων τῶν ἐκείνου
τοῦτο ποιῆσαι, ἐπὶ τὴν τιμὴν τὴν ἐκείνου κατέφυγεν
εἰπὼν, Ὅτι χριστὸς Κυρίου ἐστι. Τί λέγεις, φησί ;
δτιμιαρὸς καὶ παμμίαρος. καὶ μυρίων γέμων κακῶν,
καὶ τά ἔσχατα ἡμᾶς διαθείς ; Ἀλλά βασιλεὺς, ἀλλὰ
ἄρχων , ἀλλὰ τὴν προστασίαν τὴν ἡμετέραν ἐνεχει-
ρίσθη. Καὶ οὐκ εἷπε, βασιλεὺς, ἀλλὰ τίς ’Ότι χριστὸς
Κυρίου ἐστίν, οὑκ ἀπὸ τῆς κάτωθεν τιμῆς, ἀλλ’
ἀπὸ τῆς ἄνωθεν ψήφου ποιήσας αἰδέσιμον. Καταφρο-
νεῖς τοῦ συνδούλου. φησίν; Αίδέσθητι τὸν Δεσπότην.
Διαπτύεις τὸν κεχειροτονημένον; Φοϐήθητι τὸν χει-
ροτονήσαντα. Et γὰρ τοὺς ἄρχοντας τούτους τοὺς ὑπὸ
βασιλέως χειροτονουμένους, κᾶν πονηροὶ, κᾶν κλέ-
πται, κάν λ.ῃσταὶ,κᾶν άδικοι, κάν ὁτιοῦν ὦσιν ἓτε ρον,
δεδοίκαμεν καὶ πεφρίκαμεν, οὐ [758] διὰ τὴν πονηρίαν
καταφρονοῦντες αὐτῶν. ἀλλὰ διὰ τὴν ἀξίαν τοῦ χει-
ροτονήσαντος δυσωπούμενοι ο πολλῷ μᾶλλον ἐπὶ τοῦ
Θεοῦ χρὴ τοῦτο ποιεῖν. Οὔπω παρέλυσεν αὐτὸν, φησὶ,
τῆς ἀρχῆς, οὐδὲ ἰδιώτην ἐποίησε. Μὴ τοίνυν τὴν τάξιν
ἀνατρέπωμεν, μηδι τῷ Θεῷ πολεμῶμεν, τὸ άποστοέ
λικδν έκεῖνο διά τῶν ἔργων ἐπιδεικνύμενοι* Ὅτι πᾶς
ό ἀντιτασσόμενος τῇ ἐξουσίᾳ, τῇ τοῦ Θεοῦ δια-
ταγῇ ἀνθέστηκεν · oi δὲ ἀνθεστηκότες. ἑαυτοῖς
κρῖμα λήψονται. Οὐχὶ χριστὸν δὲ αὐτὸν ἐκάλει
μόνον, άλλά καὶ ἑαυτοῦ κύριον. Ού τῆς τυχούσης δὲ
φιλοσοφίας ἐστὶ, τὸ τὸν ἐχθρὸν τοῖς τῆς τιμῆς καὶ
τῆς θεραπείας ὀνόμασι προσειπεῖν. Καὶ τοῦτο αὐτὸ
πάλιν ἀφ’ ὧν ἓτεροι πάσχουσιν ίδοι τις ἃν ἡλίκον
ἐστί. Πολλοὶ γοῦν τοὺς ἑαυτῶν ἐχθροὺς οὐδὲ ἀπὸ
γυ μνῶν καὶ ψιλῶν τῶν ὀνομάτων καλεῖν ἀνέχονται,
ἀλλ’ ἀφ’ ἑτέρων πολλὴν ἑχόντων κατηγορίαν, τόν
μιαρὸν, τὸν μαινόμενον, τὸν ἐξεστηκότα, τὸν πα-
ραπαίοντα, τὸν λυμεῶνα, καὶ ἔτερα πολλὰ τοιαῦτα
συνείροντες, οὕτω προσαγορεύουσι τοὺς ἐχθρούς. Καὶ
ΛΑ

686
